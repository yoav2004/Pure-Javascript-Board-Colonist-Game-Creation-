התחלתי לבנות את הפרויקט הזה בין סוף יוני לתחילת יולי. המשחק "קאטן" הוא משחק קופסה ל-4 שחקנים, ובפרויקט שפיתחתי יצרתי גרסה חמודה של המשחק בנושא עוגיות. עם זאת, לא פיתחתי את המשחק עצמו במלואו, 
אלא התרכזתי במנגנון יצירת לוח המשחק ובבניית לובי המשחק.

השאלה היא, למה פיתחתי את הפרויקט הזה? המטרה הייתה לתרגל ולהבין לעומק נושאים חשובים ומתקדמים ב-JavaScript, 
במיוחד נושאים כמו Cookies ועבודה עם מסד נתונים Firebase ב-JavaScript.

כדי שהבודק יוכל לבחון את מה שפיתחתי, יצרתי שרת לובי המחובר למסד הנתונים Firebase, שמאפשר
לארבעה משתמשים להיכנס ללובי. כדי להקל על הבוחן, הגדרתי מראש ארבעה שחקנים, 
כך שלא יהיה צורך לפתוח ארבעה משתמשים במקביל על המחשב שלו.

בלחיצה על כפתור "Start Game" במסך הלובי, הלוח נוצר ומתעדכן ב-Firebase. כשנכנסים למסך המשחק,
השרת (Firebase) מתקשר עם האתר ומעדכן את הנתונים הדרושים ללוח (כגון המיקומים של האלמנטים).

המשחק עצמו לא פעיל, מכיוון שלא השקעתי בזה הרבה זמן – וזה גם לא היה בתוכניות שלי. המטרה העיקרית שלי הייתה להתמקד בשני נושאים:
עבודה עם Firebase – חשוב תמיד להוסיף דף כניסה והרשמה כדי לשמור על אבטחת המשתמשים וזיהויים, וכמובן גם לאחסן את מיקומי האלמנטים על הלוח, כולל ה-Robber.
עבודה עם Cookies – בפרויקט הקטן שלי השתמשתי ב-Cookies כדי שהאתר יזכור את שם המשתמש. אם אין למשתמש חשבון והוא מנסה להיכנס לאחד הדפים באתר, הוא יופנה 
אוטומטית לדף ההתחברות, ושם עליו להזדהות. לאחר ההזדהות המשתמש יופנה לדף הבית, והאתר "יזכור" אותו ולא ינתק אותו מהמערכת.
